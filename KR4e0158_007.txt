# -*- mode: mandoku-view -*-
#+TITLE: 雙溪集
#+DATE: 2020-03-31 11:37:39.052737
#+PROPERTY: ID KR4e0158
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR4e0158_WYG_006-38a>¶
　　欽定四庫全書¶
¶
　　雙溪集巻七¶
¶
　　明　杭淮　撰¶
¶
　　七言排律¶
¶
　　送陳文明讞囚江南得雙字¶
¶
　　國器青雲無等雙才源潘岳浩如江雲霄功葉方談笑¶
金石文章久擊撞雷漆陳膠元自合郢歌呉調不同腔¶
石渠髙閣風斯振伏氏傳經志乞降登社每憑徐孺榻¶
<pb:KR4e0158_WYG_006-38b>¶
聽鷄時憶宋宗牕天王肅殺行秋令玉節迢遥度楚瀧¶
岸逮齊民傷凍餒刑平今日見淳厖風流剡曲懷賢戴¶
隱逸田間問老龐三尺糾人全任法一言㡬道足興邦¶
使君將命寸心赤落曰飄颻凌畵艭¶
¶
　　送童憲副廷瑞致仕次友人韻¶
¶
　　畵舫飄飄緑水前蓬瀛何處覔神仙風塵回首機先息¶
簮紱抛人體亦便鷗喜春江應可狎山憐落日故相鮮¶
季鷹飫食鱸魚鱠彭澤深耕秫米田布襪青鞋從此始¶
<pb:KR4e0158_WYG_006-39a>¶
尋花問柳却情偏優游白髪渾忘世卧看飛雲倦鳥邊¶
¶
　　復送顧華玉限韻限體¶
¶
　　凉生六月薊門秋浩蕩河山景蒨舟渺渺雲兼江燕沒¶
姢姢烟傍渚花浮髙天灝氣開行色滄海文星徹舵樓¶
衣彩已凌淮水曲鷄聲猶憶鳳池頭嫖姚驥子膺長御¶
九萬鵬圖入壯逰天署清髙銓選府地靈盤薄帝王州¶
陽秋行見照千古勁筆須知回萬牛裴楷清通元自異¶
商衡眉目更誰収飄颻思逺風雲上振蕩詞雄金石投¶
<pb:KR4e0158_WYG_006-39b>¶
籍籍麒麟黄閣㢠早看功業耀前脩¶
¶
¶
¶
¶
¶
¶
¶
　　雙溪集巻七¶
¶
